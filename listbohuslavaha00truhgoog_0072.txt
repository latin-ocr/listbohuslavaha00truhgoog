1493. 49

quasi vento quodam impellitur) mecum considere, non possum non vereri, ne
antiquus hostis suis usus artibus omnes hos conatus pervertat in nihilumque
redigat. Neque enim in tanto numero deerunt, qui, dum sua virtute crescere
non possunt, per aliorum ruinam ad divitias honoresque pervenire cupiunt.
lli plebis animos varie versabunt. hos vanis suspicionibus implebunt, illos
rerum novandarum spe. Si enim omnia pacata tranquillaque essent, cogno·
scunt non futurum moribus suis locum, atque ideo turnultus seditionesque
excitabunt, ut potentiam, quam in bene morata beneque instituta civitate con-
sequi non possunt, in perturbata consequantur. Non est necesse ad hoc con-
firmandum peregrinis exemplis uti, et aliquid ex graecis, latinis barbarisque
historiis repetere, quoniam Praga satis nobis documento est:⁸) et nisi nunc
quoque huic malo omni studio atque diligentia obviam itum suerit, (nil aliud
volo ominari) exitum certe rei bonum optare magis quam sperare possum.
Caeterum principes huius pulcherrimi iacti quanquam, qui sint, ignoro, non
parum de se mihi pollicentur. Quae enim aggressi sunt, nihil inertiae, nihil
desidiae 9) sapiunt, sed curaS, laboreS, constantiam, gravitatem, magnitudinem
animi et summum religionis zelum. Vigilabunt hi adversus impendentem pro-
cellam et omnes suas curas cogitationesque ad hoc sanctissimum lacinus
perficiendum convertent: neque eis divinum auxilium deerit, pro cuius laude
et gloria se et periculis et invidiae improborum obiiciunt. Oquanta eorum
apud immortalem Dominum merces erit, quanta apud homines bene integreque
sentientes? Si enim unum ab errore revocasse magnum est, quid tantum po·
pulum? Si gloriosum ¹⁰) esta patriae cervicibus iugum tyranni depulisse, quanto
gloriosius extinxisse materiam seminaque discordiarum et corruptos deprava-
tosque¹¹) mores correxisse? Non conscribentur haec limitibus Boerniae sed
vagabuntur per terras mariaque, et omnium gentium ¹⁹) linguis literisque
celebrabuntur: ipsi etiam posteri hanc virtutem et laudabunt et admirabuntur,
neque ulla aetas eorum memoriam delebit. De Praga ipsa quid dicam? Quae,
nisi me animus saliit, mirum brevi incrementum capiet Hanc spem amoenitas
loci, in quo sita est, temperies aeris et omnium rerum ad usum humanum
pertinentium copia mihi praebet. Implebitur innumeris negotiatoribus, frequen-
tabitur a iuventute literarum cupida; sive quis militiae sive domi excellere
volet, Pragam ut talium artium magistram petet. Finitimis principibus atque
populis, qui nunc summam in discordia nostra spem ponunt, rursus terrori
venerationique erimus. Cessabunt odia et rancores, neque alter alterum quasi
schismaticum haereticumque contemnet, sed eiusdem matris filii in eadem
domu, hoc est in ecclesia educati sub iisdem quoque legibus institutisque
vivemus, ⁴Vale. Ex Bulsava.¹³)

⁸) K pridtvl: quae ab hoc genere hominum saepe perniciosissimis motibus vexata
et agitata est.

9) Κ piidavl nihii ignaviae.

¹⁰) M gloria.

¹¹) M damnatos.

ΙἸ) K plidaui nationumque.
13) Κ Buslania (Bliany) X. octob. 1493.

Sblrlra punient. Slrupina dmbt. Clslo l.

 

