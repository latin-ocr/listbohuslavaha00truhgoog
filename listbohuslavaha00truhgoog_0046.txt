1489. 23

qua latus domini transverberatum est, et pleraque alia eius generis, quae demum
rebus perturbatis per Sigismundum Caesarem Nurenbergaru translata sunt.
Vetus Praga nulli urbium inferior, sive salubritatem coeli et eorum, quae ad
victum pertinent, copiam inspicis, sive multitudinem populi et aedificiorum
ornatum: est praetorium dignum, inquo tantus senatus de republica consultet.
Est collegium Karoli, singularis excellentiae domus, est aedes divae Virginis
quam Laetam Curiam nominant. Neque tamen templum divi Jacobl et ceteras
ecclesias, quae hoc tempore extant, contemnere oportet; nam magnam earum
partem ex ruinis solum cognoscimus. Annis enirn abhinc septuaginta inter
cetera mala baec quoque pestis apud nos Ziilra, ut serunt, auctore inolevit,
ut ecclesiae passim impune vastarentur, tamquam stultum esset maiestatem
dei, quae coelum terramque replet, templi parietibus includere. Sunt multa
etiam publica privataque aedificia memoratu digna, quae reserre superfluum
est. Aeneas Sylvius, omnis historiae unice curiosuS, in libris, quos derebus
nostris composuit, negat Pragam Florentiae cedere, cuius testimonium utpote
ltali eo gravius esse debet, quod id genus hominum in gloriam sui effusissimum
est. Veterem Pragam minor' iungit pons e quadrato lactus lapide et duabus
turribus, quarum quaelibet unam fluminis ripam occupat, conspicuus. Minor
Praga memoria mea ruinis universa deformis erat, cives ob inopiam soedidas ⁴)
exercebant artes, iamque eo lerme pervenerat, ut vix nomen civitatis retineret;
ceterum nunc sub rege Wladislao aliquantum se erigunt neque dubito, si res
rursus innovatae non fuerint, quin brevi tempore et aedificiis et civium prae-
stantia clara illustrisque lutura sit. Minori Pragae arx Pragensis imminet, in·
signis illo longe lateque memorabili divi Viti temp10, ln quocum multa sanc·
torum corpora reconduntur, tum divi Venceslai, qui primus tantae molis sunda·
menta iecit. Huius ecclesiae pontifices ultra metropoliticum decus etiam legati
munere fungebantur. Exstat in eadem arce nobile Karoli opus sacellum Omnium
Sanctorum multis, ut perhibent, periuriis infame, coenobium quoque virginum
divo Georgio dicatum, quod Wratislaus, divi Vcneeslai pater, condidisse tra·
ditur. Regia quoque ipsa, quaecum olim insignibus structuris conspicua esset,
postea ut omnia in terris caduca tota lerme vetustate collapsa est. Sed Wladi-
slaus rex eam muro, fossis et aggere mirae magnitudinis cinxit, extruit prae·
terea quottidie secto saxo, picturis ornat et tanto sumptu atque inpendio
aedificat, ut intra paucos annos cum praestantissimis Europae opibus certatura
videatur. Et Pragae quidem situs ita se habet. Plebs autem ipsa ventri uni·
versa servit, neque quicquam in rebus humanis cibo et potu expetibilius iudicat,
snrgi et in victu parcum csse in probris habent; nullum precium magnum
videtur, si quid venale est, quod gulam delectat. Ebrietatis exiguus pudor;
palam et in plateis computant, et quotiens unus in manus poculum sumit,
totiens et alii Quam consuetudinem Rudericus Burgensis episcopus et concilii
’ Basiliensis legatus facete irrisit, mirari se dicens naturam nostrorum hominum,
quod uno sitiente omnes sitirent. inter potandum tempus sermonibus terunt
et fabulae, quae in ltalia in tonstrinis, hic in cauponiis narrantur. Unusquisque,
quod sibi verisimile videtur, refert, et ut talium hominum mos est, quae ipsi

⁴) Pr. sordidas.

 

