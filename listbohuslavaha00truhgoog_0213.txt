194 1509.

pene annis usi sunt, nihil ad te scribere possum. Quid enim ipse in his sapio?
Plena certe est praegrandibus saphiris, hyacinthis rubinis unionibusque et a
nostris immenso aestimatur precio: ita enim plerumque evenit, ut unusquisque
sua laudet et admiretur. Vidi etiam ultra ista Salvatoris nostri faciem Vero-
nicae datam, quam et proceres et vulgus Romanae anteferunt. Fiugunt autem
talem fabulam: Carolum imperatorem eius nomine quartum, qui apud nos
quoque regnavit, Romae fuisse impetrasseque ab Urbano quinto pontifice ma-
xime, ut eiusdem imaginis contemplandae potestas sibi per aliquot dies fieret,
eaque usum occasione iussisse quendam ex suis pictoribus ad exemplar eius
aliam pingere, et adulterinam quidem Urbano restituisse, veram autem ad nos
transtulisse; aiuntque extare literas aureo Caroli sigillo munitas, quibus id cor-
firmatur. Me vero nihil horum movet, qui ne Romanae quidem imagini multa
tribuo, et sanctam ecclesiam sequutus apocrypha quaeque caveo et abhorreo.
Neque mihi Carolus aut Innocentius tertius fidem fecerit, quippe ex cuius
auctoritate multa Romae ostenduntur, quae religionis nostrae inimicis mate·
riam nos irridendi praebent. Magnus enim vir fuit neque solum in literis
sacris doctus atque exercitatus sed etiam sanctimonia et vitae integritate clarus,
verum peregrinae historiae omnino imperitus: unde ht, ut vel mediocriter eru·
ditis interdurn risum moveat. Adiungere his possem auratos equites, ludos
hasticos et caetera militaria certamina multaque alia, sed quoniam ea non esse
tui stomachi certo scio, praetermittenda putavi, quandoquidem, qui tuus rerum
humanarum contemptus est, forsan et haec, quae scripsi, superflua sint. Habes
res nostras signatas magis quam explicatas: nunc postremis literis tuis respon-
deb0, quibus scribis te mihi quosdam libros mittere excusasque multis verbis,
quod interdum coemas eosdem. Ego ver0, mi Bemharde, alterum horum bene
ficii loco accipio, alterum huiusmodi est, ut nesciam, riderene magis an tuae
ineptae solicitudini gratias agere debeam; et nisi scirem id, omnino riderem.
Non enim tabellis obsignatis mecum agis, qui iam millies testatus sum, in
quam te partem vergere malim; sed assem te elephanto porrigere putas Verum
tuto navigas, neque unquam ad scopulum in his, quae ad me spectant, allidere
potes, precorque, depone hanc curam, ne me metu, quanquam fortassis vano,
concutias et ea timere cogas, quae minime timenda sunt. Quod ad Bilibaldum
Pirkhamer attinet, parebo tuo consilio iamque nonnihil ea de re ad johannem
ln-llof scripsi, nam ad hominem prorsus ignotum scribere eteius opera su·
bito uti subrusticum videbatur. Hortaris in fine epistolae, ut post secularia
studia tandem in euangelii sacrorumque voluminum lectione conquiescam:
gratum id mihi mirum in modum est; neque enim certius indicium verae,
sanctae christianaeque amicitiae esse potest. Caeterum si in adolescentia, quo
tempore gentilibus penitus deditus eram et plus, quam expediebat, eloquentiae
lenocinio mulcebar, nunquam tamen vitae morumque praecepta inde aucupanda
existimavi, non est cur verearis, ne iam canescente vertice rosas et lilia et
amoenos fontes pluris faciam quam plenam messem, uberes oleas et graves
fructibus vites: quin saepe accidit non solum in his, quae ad religionem mores-
que pertinent, sed etiarn in rerum naturalium inquisitione, ut schola Pari-
siensi magis quam Athenis delecter, et plus mihi Albertus quam Seneca aut
Plinius satisfaciant. Quodsi utique ad vetera studia interdum redeo, id non

 

