224 1511

quamvis sit vitiorum acerrimus reprehensor, sed ita libidines et vitia ipsa aptis
et appropriatis 'coloribus depingit, ut quibus illa prius ceu obscura, tecta et
penitus ignota fuerint, nuda legentibus et aperta cernantur. Quare nollem, ut ·
ex lectione ipsius labem aliquam noxiam contrahas, sed reserves eum ad hr-
mioris aetatis validius robur. Cave etiam corruptos, lascivientes et impudicos
sodales et contubernia illorum, ne te ad flagitia foedissimasque morum cor·
ruptelas ceu in aliquod barathri praecipitium secum trahant Quid enim tibi
prodesset omnium rerum scientia et cognitio, si perditae et prostitutae pudici-
tiae ceu leno aliquis impurissimus viveres? Literae enirn propter sanctos et
honestos mores in primis, deinde quomodo vitia et scelera fugiantur, inventae
sunt, non quomodo accipiantur et exerceantur. Cura igitur summo studio, ut
in patriam bonas artes honestis moribus coniunctas afferas Nam si te cor·
ruptum, effoeminatum et flagitiis peregrinis inquinatum parentes, cognati et
caeteri amici agnoscent, sis in omniurn scientiarum genere ita doctus, ita ele
gans et consummatus, ut scientia Ciceronem aut Vergilium aequare possis,
non nisi monstrum, fabula et ridiculus eris. Non te enirn fugere arbitror,
quarn his vitiis obnoxii in patria nostra sint invisi et summe omnibus odiosi.
Quod si ignoras disces vel hoc unico exemplo, quod tibi scribere et comme-
morare non erit a proposito nostro alienum. Evocaveram ante annos duodecim
in patriam nostram ex Austria Hieronymum Balbum, hominem in studiis
humanitatis et utroque iure non mediocriter eruditum, ut apud nos haec
eadem studia quae Parisiis et Viennae, profiteretur, proposito et ordinato sibi ⁴
certo praemio a rege et principe nostro, apud quern tunc secretarii munus
obibam. Qui in universitate Pragensi constitutus nonnullas lectiones partlm
publice partim in privato legebat, magnamque auditorum frequentiam habuit,
et in magno honore ab omnibus habitus fuit, nec parvam pecuniarum sum-
mam collegit: postquam autem puerilium amorum sectator et iuventutis cor-
ruptor deprehensus est, incredibile dictu est, quam brevi omnium odia contra·
xerit et animos a se alienaverit. Nam cum quidam in laudem ipsius nescio
quid tale iussisset:

»Primus ad Austriacae pulcerrima tecta Viennae
Vexit Arioniae consona fila lyrae;

Primus et Ausonios, Latialia verba, lepores
Intulit et gemini ditia iura fori;

Aeacidae Chiron docili fuit iste iuventae,
Utilis eloquio fertiliore parens«

His cognitis magnificus quondam vir Bohuslaus meus ex Hasisteyn‚ quamvis
hominem inprimis multum dilexerat propter eruditionem, qua plurimum, ut
ante docui, pollebat (fuit enim omnium bonorum ac studiosorum amantissi-
mus, sceleratomm autem sine dissimulatione hostis acerrimus), talibus inter
caetera praeconi laudum eius respondit:

Attulit is nobis Musas legesque Lycurgi,
Attulit Ausonium Cecropiumque sophos,
Afferat et, si vis, Pharios Arabumque magistros:
Tantum ne mores afferat ille suos.

 

