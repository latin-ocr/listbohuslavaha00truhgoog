‘214

casu ex concursu atomorum factum, Leucippus infinitos mundos somniat:
quicquid horum trium admiseris, necesse est religio nostra funditus corruat
Quid nempe homini Christiano exploratius est, quam et mundum unum esse,
et non casu ex atomis (ut ille dixerat) sed a Deo firma providentia ex nihilo
conditum? Nullum Deum esse Diagoras et Theodorus asserunt, Epicurus esse
quidem, sed mortalia non curare. Cur ergo tam pie religioseque colitur? Quid
sibi tot ceremoniae a maioribus nostris institutae volunt? Furemur, rapiamus
quoties id occulte facere poterimus, exerceamus adulteria, latrocinia, sacrilegia:
nihil nos a scelere deterreat. Neque enim poenas legum verebimur, cum nemo
conscius aderit, neque Dei vindictam, qui mortalia minime curat, nec bene
pro meritis capitur nec tangitur ira, ut ait Lucretius. Quid de Dicearcho atque
aliis dicam? qui animas nostras cum corpore simul interituras affirmant: quon-
iam si res ita se habet, stulti profecto nos sumus qui aliam nobis vitam
promittimus, et sedes piorum ab impiis distinctas atque unicuique digna
operum suorum praemia reddi. Pythagoras tradit animas ex uno corpore in
aliud migrare, Plato etiam in animalia bruta transferri, quorum scilicet na-
turam, dum adhuc in vita essent, imitatae fuerunt: sed hic sermo philosophone
potius quam alicui delirae aniculae conveniat, iudicent amatores eorum. lubent
nos sacrae literae carnis illecebras tanquam virtutis inimicas omni cura opera-
que domare: at Aristippus Cyrenaicus omnes res hominum expetendas volup-
tate corporis metitur. Quam dementiam secutus Epicurus: nihil, inquit, habeo,
quid bonum intelligam, si saporum voluptates, et quae ex Venereis constant,
et quae auribus percipiuntur, quaeque ex formae venustate blandiuntur, oculum *)
auferam. Permittamus ergo fraena libidinibus versemur assidue in popinis et
lupanaribus: nam tanto quisque felicitati et summo bono propinquior erit,
quanto se voluptatum coeno profundius immerget. Laudat idem Plato matri-
moniorum communem usum, et nudorum iuvenum atque puellarum exercita-
tiones: dignus certe praeceptor, cui adolescentes erudiendos tradamus, ut discant
ad unam mulierem tanquam canes concurrere, et deficientes libidines formo-
sorum corporum aspectu atque contrectatione excitare. lam vero Zeno Atticus
eo insaniae processit, ut omnia peccata dicat paria esse: neque quicquam re
ferre, gallumne gallinaceum sine causa an patrem interfeceris: quo quid ineptius
eogitari potest? Quid loquar de aliis, quorum primus Thales magneti lapidi
animam tribuit. Anaxagoras coelum ait ex lapidibus compositum esse. Possi-
donius solem, cum Oceano mergitur, prodit ingentem edere strepitum. Demo·
critus aves nominat, quarum sanguine confuso serpens gignitur, quem qui
ederit, intellecturus sit avium colloquia. Xenophanes in concavo lunae alium
orbern collocat. Academici omnia aiunt incerta esse. Dies me profecto citius
quam oratio deficeret, si omnes philosophorum nugas commemorare velim,
ut mihi verissimum videatur, quod ait Cicero: nihil tam absurdi dici posse,
quod non dicatur ab aliquo philosophorum. Vale.

Uryvelr tento beze vil tipravy listovnf otiskl Mitis pod napisem »Cnidum«¹ My ne

chteli jsme ho vynechati, ponevadi se v nem Bohuslavova povrchnf znalost filosohe an·
ticke doble zradi.

i) Cti oculis.

 

