1507.

Bernardo suo Adelmanno s. p. d. Cupio duabus tuis epistolis respondere,
Bernarde optime, sed nihil in mentem venit, quod mihi satisfaciat. Neque enim
statuere possum, delectatusne magis an perculsus his, quae adme scripsisti,
luerim. Utrum enim horum me passum dixero, minime prolecto mentiar. Equi-
demea, quae de perversis Germaniae moribus non minus pie quam eleganter
scribis, non sine dolore legi Sed nescio quomodo etiam, quae non probantur,
cognoscere iucundum suit. Multa certe huiusmodi partim mihi lecta auditaque
sunt, partim etiam visa. Aut enim deterior est patriae meae status, aut omnino
idem, iustumque esset iam callum obducere; quoties tamen quippiam id genus
de christianis nationibus audio, nunquam adeo constare animo possum, utnon
commovear; nequeenim mihi comea fibra unquam fuit Quodsi, ut ille ait,
plus est Romani ingenii fines promovisse quam impen'i, non tam turpe nobis
'erit amisisse imperium quam fidem integritatemque, quibus inter alios populos
imprimis excellere atque praestare hactenus visi sumus. lllud enirn fortunae
adscribi potest, hoc improbitate nostra scelereque accidere necesse est. Haec
alii fatis et perpetuo quodam causamm latentium nexu evenire credunt: ego
vero, ut cuncta divina providentia regi constanter affirmaverim, ita principum
ignaviam plurimum moribus nostris contenderim officere, nempe apud quos
plus interdum auctoritatis venatores perductoresque quam literarum periti lra-
bent. Arbitrantur illi quidem se artem populos gubernandi tencre, sed ne
primis quidem labris eam gustaverunt. Neque enim inter assentatorum voces
e't voluptatum illecebras discitur, sed multis curis, magnis laboribus, assiduo
studio quaeritur, quae isti provinciarum rectores quasi pestem quandam de·
lugiunt. Neque item ab hac culpa ecclesiasticos eximo (tecum enim mihi
sermo est, quem omnia in dextram partem accepturum certo scio). Si enim
veteres illi Germani reviviscerent fortassis, quemadmodum Caroli, OttoneS,
Henrici dc Maximiliano imperatore, ita Bonifacius, KilianuS, Ulricus de ponti·
ficibus Germaniae quererentur. Plerique enim ex eis ne dissimulant quidem se
nomine spiritui, operibus autem carni ambitionique vacare, neque tam de anima·
rum salute quam de opibus cumulandis et patrimonio ecclesiarum suarum
conservando solicitos esse3 unde fit, ut profani principes exemplis talibus de-
pravati et ipsi ruant et vulgus secum in praecipitium trahant. Dura est omnino
sors nostra et condicio perquam miseranda. Atque utinam hic finis malorum
nostrorum sitl Caeterum repetenti mihi memoria aliarum gentium casus vereor
(sic), ne curn hac nostra in peccatis pertinacia non seditiones et direptiones
bonorum, quae iam usitata sunt, sed exilium, sed servitus sed caedes haere·
sesque nos maneant. Verum haec nos divinae curae relinquamus, cuius miseri·
cordiae non est numerus Stultum est enirn malis, quae nondum evenerunt,
torqueri. Quodsi Moses Domini saevientis iram saepenumero a populo sibi
commisso precibus avertit, non est desperandum esse multos in navicula Petri,
quae utique mergi non potest, quorum piis supplicationibus suror eius hoc
quoque tempore fiecti lenirique valeat. Quae de instrumentis mathematicis ad
me scribis iucunda mihi fuerunt; sed dilficile est absentem statuere, quod ex
bis milri maxime placeat. Scis enim in huiusmodi rebus unum oculatum ho-
minem decem auritis anteferri. Itaque tibi eam provinciam relinque. Sed quoniam
scire vis, quantum impendi velim, lacito triginta florenos in praesentia in his

 

